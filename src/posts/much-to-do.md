---
title: "יותר מידי נושאים - איפה להתחיל?"
date: 2022-01-30T17:51
thumb: "much-to-do.jpg"
tags: tips
---

החלטת להתחיל ללמוד תכנות לבד, כל הכבוד! רשימת הנושאים והקורסים ארוכה ותדרוש ימים רבים. אתה עובר מקורס לקורס ומתקדם המון. כל אתר מושך לכיוון אחר.
יש קורסים שמתמקדים בשפות תכנות שונו וקורסים על בסיס נתונים. יש קורסים על HTML וכאלה על אפליקציות למובייל.

הכל מצטבר ואתה מרגיש שזה יותר מידי.

איך מתמודדים עם כל זה? איך שומרים על פוקוס ושלוות נפש כשיש כל כך הרבה דברים לעשות וללמוד, יש לך כל כך הרבה להספיק...

בפוסט זה נבחן כמה דרכים להתמודד עם האתגר של עומס מוגזם ואיך להצליח בלימודים ולאזן עם החיים. איך להישאר מלא אנרגיות ועם חיוך ורוגע.

## שלב ראשון: מיון

לא משנה אם אתה בתחילת היום או שאתה באמצע כל הבלאגן וצריך למצוא קצת שפיות... השלב הראשון הוא לעצור ולשנות מצב עבודה למה שדומה לחדר מיון בבית חולים.

בחדר מיון, כמו שאתה בטח יודע, ממיינים חולים בתנאי לחץ לפי סדרי עדיפויות: מה צריך לעשות עכשיו, מה צריך להספיק עד סוף היום, מה צריך לעשות השבוע, ומה יכול לחכות? מסתכלים על מה שדחוף, אבל גם על מה שחשוב ומשמעותי.

הנה דוגמה למה שאפשר לעשות:

* בחר את הדברים שצריך לעשות היום. התחל עם רשימה קצרה של דברים שאתה רוה לעשות היום. זה יכול להיות משימות חשובות לפרוייקטים גדולים, משימות דחופות שיגרמו לנזק אם לא יטופלו, משימות אדמיניסטרטיביות קטנות שבאמת צריך לטפל בהן היום, ותשובות למיילים שקיבלת. אני ממליץ להיות קשוח ולקצץ את הרשימה עד כמה שאפשר. כוון לחמישה פריטים, לא יותר. לא כל דבר צריך להתבצע היום ולא כל מייל צריך תשובה היום.
* דחה חלק מהדברים למחר ואת השאר להמשך השבוע. אם יש לך תאריכי יעד שניתן לדחות או שאפשר לדון עליהם עם הלקוח, עשה זאת. פזר את העבודה לשבוע, ואפילו לשבוע שאחרי כן. מה צריך להתבצע מחר? מה יכול לחכות עוד כמה ימים?
* בטל לגמרי משימות מיותרות. זה יכול להיות לא לענות כלל לכמה מיילים שלשיקולך הם לא דורשים תגובה. זה יכול להיות סרוב לקחת על עצמך פרוייקטים למרות שבעבר הבטחת לעשות אותם. או שאתה יכול לשגת מפרוייקט שהתחלת. נכון, זה לא נעים, אך אתה חייב את זה לעצמך. בינתיים אתה יכול לשים אותם ברשימה תחת הכותרת "מתישהו בעתיד" ותחזור אליה כשתתפנה.

טוב, עכשיו יש לך קצת מרווח נשימה ורשימה סבירה שאפשר להתמודד איתה! בואו נצמצם את זה אפילו יותר ונבחר נושא אחד בלבד.

## שלב שני: התמקד בדבר אחד

כשיש לך הרבה דברים לטפל בהם, קשה לבחור דבר אחד להתמקד בו. אך זה בדיוק מה שאבקש ממך לעשות עכשיו.

בחר נושא אחד, ותן לו את מלוא תשומת הלב שלך. זה נכון שיש לך עוד הרבה דברים אחרים להתמקד בהם. נכון, הם מעמיסים עליך מתח ולחץ ומקשים על המיקוד. אבל, חשוב על זה בצורה הזו: אם אתה מאפשר לזה להיות בראש שלך כל הזמן, זו תהיה צורת ההוויה שלך כל הזמן. כל הזמן תהיה מוטרד מכל הדברים, תהיה במתח ולחץ מתמידים על כל הדברים, עם מח מפוזר על כל הנושאים... אלא אם כן תתחיל לשנות את ההתנהלות שלך.

השינוי:

* בחר נושא להתמקד בו. סקור את רשימת חדר המיון שלך מהפיסקה הקודמת... אם יש לך 5-6 נושאים ברשימה הקצרה שלך, אתה יכול להעריך אם יש איזה נושא סופר דחוף, שגורם הזמן חשוב בו ושדורש את הטיפול המיידי שלך. אם יש כמה כאלה, בחר אחד מהם. אם אין כאלה, בחר את החשוב ביותר - קרוב לוודאי שדחית אותו הכי הרבה.
* נקה את השולחן המנטלי והפיזי מכל הנושאים האחרים. גם אם לזמן מוגבל. סגור את כל האפליקציות והחלונות בדפדפן, כבה את כל ההתראות, שים את הטלפון על שקט והרחק אותו ממך.
* שים את המשימה הבודדת שבחרת מולך, והרשה לעצמך להיות רק איתה. שקע בתוכה. חשוב על זה כתרגיל מדיטציה בו אתה משחרר כל מחשבה אחרת ומתמקד במשימה הזו, תרגיל בהתמקדות בדבר אחד, פישוט קיצוני.


כשתסיים (או אחרי ש 15-20 דקות חלפו לפחות), אתה יכול לעבור למשהו אחר. אך אל תרשה לעצמך להחליף מוקדם יותר.

על ידי חסימת כל פתחי המילוט, על ידי התמקדות בדבר אחד בלבד, על ידי התמסרות טוטלית לדבר... אתה עכשיו במצב פעולה אחר רגוע יותר ולא מפוזר. זו התחלת השינוי שיוביל למיקוד רב יותר ולשפיות.

## שלב שלישי: קבע זמן לפישוט

זוכר את רשימת המטלות שלא לביצוע מלמעלה? קבע לך זמן השבוע להתחיל לצמצם את הפרוייקטים שלך, בחר להגיד לא לאנשים, שחרר את עצמך מהתחיבויות, מחק דברים מרשימת המטלות שלך... כל זאת כדי להחזיר את השפיות לעצמך.

יש הרבה דברים קטנים שאמרת להם "כן" ושכנראה לא היית צריך. זו הסיבה שאתה בעומס יתר. הגן על העבודה החשובה יותר שלך, והזמן הפנוי שלך, השלווה הפנימית שלך, על ידי אמירת "לא" לדברים הלא חשובים.

קבע זמן לפישוט - אתה לא חייב לעשות את זה היום, אבל מישהו בקרוב - ואז לא תצטרך לדאוג יותר לגבי הדברים ברשימת הלא לעשות עד אז.

## שלב רביעי: התאמן על מיקוד מודע

בהמשך היום היה בגישה של "מיקוד מודע". זאת אומרת שאתה עושה דבר אחד כל פעם, והיה נוכח עד כמה שתוכל, עם כמה שפחות החלפות מיקוד לנושאים אחרים.

חשוב על זה כעל הרגעת הנפש. צורה חדשה של התנהלות. תרגול מודע - מה שאומר שלא תהיה מושלם בביצוע של זה.

בתהליך התרגול של מיקוד מודע, תלמד לעשות דברים בלב פתוח, עם סקרנות ותחושת אסירות תודה ואפילו הנאה. נסה זאת אחד בכל פעם כשאתה עובר על המשימות ברשימת המטלות הקצרה שלך.

תגלה שאתה לא מרגיש עומס יתר, אלא שכל משימה מושלמת לרגע שלה. ושיש לך יחסים חדשים עם העבודה שאתה עושה ויחסים חדשים עם החיים עצמם.
